<div class="wrapper">
  <app-simple-block>
    <div class="unit col-xl d-flex justify-content-center">
      <img class="image" src="https://img2.oastatic.com/img2/46793338/max/szigetvar-ali-pasa-dzsamija-szent-rokus-templom-.jpg"/>
    </div>
    <div class="text-unit col-xl d-flex justify-content-center">
      <span>Amennyiben nem találkozunk az Ebner pincészetben az egyházi szertartás előtt, akkor várunk benneteket Szigetváron a Szent Rókus-templomban. A katolikus szentmise 16 órakor kezdődik és előreláthatóan 50 perces lesz. A templomban az oltárral szemben, illetve annak jobb és bal oldalán is helyet lehet foglalni, szóval jut hely bőven mindenkinek. A templom, ahogy a képen is látható, egy szép, tágas téren helyezkedik el. Így a kicsik, ha esetleg nem tudják kivárni a szertartás végét, akkor is szüleikkel, kellemesen eltölthetik az időt, hiszen részesei lehetnek egy kellemes városnézésnek. A szentmise után sem kell majd sietnünk, lesz lehetőségünk a templom előtt fotózkodni. Kérjük, hogy rizs- vagy sziromszórással senki ne készüljön a tempolon belül vagy azon kívül.</span>
    </div>
  </app-simple-block>
  <app-split-block>
    <div class="text-unit col-sm d-flex justify-content-center">
      <div style="display: block; max-width: 600px">
        <div style="margin-bottom: 10px">
          A két, Szigetváron található dzsámi közül az egyik katolikus templomként működik. Ez a
          templom a Zrínyi téren található. A templom több szempontból sem mindennapi. Az
          alaprajza eltér a megszokottól, szamárhátíves ablakai utalnak a keleti múltjára. Szigetvár
          elfoglalását követően Müezzinzáde Ali kezdte építtetni a templomot, akkor még dzsámit. Ali
          pasa elesett 1571-ben, de a dzsámit tovább építették és 1589-re elkészült. Ezt követően
          száz évig, egészen Szigetvár visszafoglalásáig muszlim hitélet zajlott benne.
        </div>
        <div style="margin-bottom: 10px">
          Ezután a dzsámit előbb lőportárként használták, majd 1788-ban katolikus templommá
          szenteltékfel, Szent Rókus tiszteletére, és kívül-belül átalakították. Az épület mellett levő
          minaret 1715-ben semmisült meg, mikor villám csapott belé, az előcsarnokot és a
          négyszöglet alaprajzú épületet záró kupolát is elbontották, a szamárhátíves ablakokat
          barokkos jellegűvé alakították.
        </div>
        <div style="margin-bottom: 10px">
          A templomot az 1980-as években újították fel, amely során megtartották a török
          stílusjegyeket, ennek köszönhetően felismerhetők a szamárhátíves ablakok, a
          templombelsőben a sarkokban sztalaktitdíszítések.
        </div>
        <div>
          A kupolában pedig egy barokk stílusú műalkotás, Dorffmeister István freskója látható. A
          szenteltvíztartó pedig az egykori török fürdőből származik.
        </div>
      </div>
    </div>
    <div class="unit col-xl d-flex justify-content-center">
      <img class="image" src="https://szigetvar.kornyeke.hu/fotok/tartalom/9/8674-200811112021275002.jpg"/>
    </div>
  </app-split-block>
  <app-simple-block>
    <div class="unit col-sm d-flex justify-content-center">
      <iframe width="400" height="400" id="gmap_canvas" src="https://maps.google.com/maps?q=szigetv%C3%A1r%20szent%20r%C3%B3kus&t=&z=15&ie=UTF8&iwloc=&output=embed" frameborder="0" scrolling="no" marginheight="0" marginwidth="0"></iframe>
    </div>
    <div class="unit col-sm d-flex justify-content-center">
      <span>parkolás</span>
    </div>
  </app-simple-block>
</div>
